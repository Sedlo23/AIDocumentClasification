krimi

Soud osvobodil státního zástupce podezřelého z přijetí úplatku od soudce Havlína
Včera 15:47 – Praha
ČTK
Obvodní soud pro Prahu 10 ve středu zprostil státního zástupce Pavla Suchánka obžaloby z přijetí úplatku. Žalobce muže vinil z toho, že si od již dříve odsouzeného soudce Ondřeje Havlína vzal úplatek 50 000 korun za to, že ukončí trestní stíhání opilého řidiče. Žalobce navrhl uložit muži tříleté vězení, Suchánek vinu od počátku odmítal.

„Nebylo prokázáno, že se skutek stal,” prohlásil soudce Libor Holý. Suchánek podle něj ale zásadně profesionálně pochybil, když se soudcem Havlínem o kauze opilého řidiče bavil.

„Pan obžalovaný skutečně neměl s panem Havlínem cokoli řešit,” uvedl. Odmítl Suchánkovo vysvětlení, že takové rozhovory byly na státním zastupitelství běžné.

Obžalovaný státní zástupce odmítl, že by si vzal peníze od zkorumpovaného soudce
Krimi
Obžalovaný státní zástupce odmítl, že by si vzal peníze od zkorumpovaného soudce
Havlín přijal na počátku roku 2013 úplatek 200 000 korun za ovlivnění případu opilého řidiče. Podle obžaloby předal čtvrtinu peněz na parkovišti před budovou Obvodního soudu pro Prahu 2 Suchánkovi, který měl jako státní zástupce případ na starosti. To ale Suchánek neudělal a podal obžalobu.

Za přijetí úplatku hrozil žalobci, který byl dočasně zproštěn funkce, až desetiletý trest vězení.

Havlín byl propuštěn
Havlín byl již za korupci a ovlivňování případů, které se většinou týkaly opilých řidičů, pravomocně odsouzen. Dostal pět let a tři měsíce. Loni v září byl podmínečně propuštěn.

Soudce Havlín odsouzený za korupci opustil vězení
Krimi
Soudce Havlín odsouzený za korupci opustil vězení
Suchánek před soudem uvedl, že po něm Havlín zastavení stíhání žádal. Žalobce to však musel odmítnout kvůli vysokému obsahu alkoholu v krvi řidiče.

Dotazy na dosud neuzavřené kauzy i požadavky na jejich ukončení ze strany kolegů nebyly podle něj v té době na Obvodním státním zastupitelství pro Prahu 2 neobvyklé. Suchánek ale odmítl, že by od Havlína převzal peníze.
