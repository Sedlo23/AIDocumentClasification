sport

Skvěle rozjetou kariéru zastavila zranění. Končí další tenistka
Včera 20:34 - New York/Praha
Chtěla se na kurty vrátit. I když si na nich už šest let kvůli zraněním nezahrála. Ale nepodařilo se jí to. Talentovaná Jamie Hamptonová tak odchází z tenisové scény. Bývalá světová čtyřiadvacítka o svém odchodu informovala na sociálních sítích. „Tenis byl mou první láskou, a i když jsem teď dlouho nehrála, bylo to pro mě hodně těžké rozhodnutí,“ přiznala třicetiletá Američanka.

 
Kariéru Jamie Hamptonové ovlivnila častá zranění.
Kariéru Jamie Hamptonové ovlivnila častá zranění.

Twitter

Dokázala porazit Petru Kvitovou, Caroline Wozniackou nebo Lucii Šafářovou. Během jedné sezony dokázala v žebříčku poskočit o šest set míst. Jamie Hamptonová byla velkým talentem. Avšak její skvěle rozjetou kariéru zastavila zranění. Americká hráčka si na turnajích zahrála ještě před šesti lety, avšak poté z kurtů zmizela.

Kvůli problémům s kyčlí a dalším zdravotním potížím podstoupila několik operací. Stále se ale chtěla k hraní vrátit. Nepodařilo se jí to. Ted´ se rozhodla svou kariéru ukončit. „Během uplynulých let jsem absolvovala mnoho operací. Bohužel ale nebyly tak úspěšné, abych se mohla vrátit k tenisu. Bylo to pro mě obrovským zklamáním a dlouho jsem se s tím srovnávala. Tenis byl mou první láskou, a i když jsem teď dlouho nehrála, bylo to pro mě hodně těžké rozhodnutí,“ uvedla Hamptonová na sociálních sítích.


wta
✔
@WTA
"Tennis was my first love, and even though it's been years since I've competed, it's still heartbreaking to officially say goodbye."

Former Top 25 player @Jamie_Hampton announced her retirement --> http://www.wtatennis.com/news/1670847/jamie-hampton-says-goodbye-to-first-love-announces-retirement …

Zobrazit obrázek na Twitteru
77
10:37 - 20. 5. 2020
Informace o reklamách na Twitteru a soukromí
Podívejte se na další tweety uživatele wta.
Během své kariéry si Hamptonová zahrála na všech grandslamech. Nejdále se dostala do osmifinále na French Open. Na Australian Open a US Open si zahrála třetí kolo a ve Wimbledonu bylo jejím nejlepším výsledkem kolo druhé. Turnaj na okruhu WTA nevyhrála žádný, z těch nižších si přivezla pět titulů.

Je čas na novou kapitolu. Další tenistka odchází ze scény
Ve světovém žebříčku se díky výsledkům dokázala vyšplhat na čtyřiadvacáté místo. Teď se bude věnovat studiu na univerzitě. Hamptonová je tak další tenistkou, která nyní pověsila raketu na hřebík. Nedávno se stejně rozhodly grandslamové vítězky Maria Šarapovová, Jekatěrina Makarovová, Vania Kingová i další známé hráčky jako Johanna Larssonová a Anna Tatišviliová.
