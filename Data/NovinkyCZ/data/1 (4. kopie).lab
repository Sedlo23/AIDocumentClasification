krimi

Motorkář v Praze závodil s policejními hlídkami. Prohrál
Včera 16:45 – Praha
ok, Novinky
Čtyřiadvacetiletý motorkář ujížděl v úterý policistům v ulicích Prahy. Jel nejen na červenou, ale také v protisměru a ohrozil ostatní řidiče. Po dopadení policisté zjistili, že je pod vlivem drog a má zákaz řízení.

Hlídka chtěla motorkáře zastavit kolem poledne v Hviezdoslavově ulici. Muž však začal ujíždět, v ulici Opatovská jel na červenou, o kus dál zase v protisměru. Policistům, kteří vytvořili zátaras, se hbitě vyhnul a ujížděl dál.

Policie na Kolínsku pronásledovala motorkáře s hákovým křížem na helmě
Krimi
Policie na Kolínsku pronásledovala motorkáře s hákovým křížem na helmě
Přítrž jeho jízdě udělala až další hlídka na kruhovém objezdu, kde se motorkář lekl a stroj položil na zem. Následně byl zadržen.

„Do příštího roku má mladík vysloven zákaz řízení a dále řídil pod vlivem drog. V minulosti byl již několikrát řešen za řízení pod vlivem návykové látky,“ uvedla mluvčí policie Violeta Siřišťová.

Policisté prosí všechny řidiče a chodce, které mladý muž ohrozil, aby se ozvali na linku 158. Momentálně mu hrozí dva roky vězení, pokud by se mu však podařilo prokázat obecné ohrožení, mohl by za mřížemi strávit o několik let více.
