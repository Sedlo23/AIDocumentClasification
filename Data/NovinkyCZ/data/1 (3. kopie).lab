krimi

Naštvaná žena demolovala v Brně auta vařičem s propanbutanovou lahví
Včera 18:53 – Brno
ok, Novinky
Partnerské problémy a trable s vařičem dohnaly 31letou opilou ženu v Brně k tomu, že začala demolovat zaparkovaná auta. Je podezřelá z výtržnictví a poškození cizí věci.

Incident se odehrál v minulých dnech v Sedlákově ulici. Žena házela na karosérie a do oken aut vařič s propanbutanovou lahví.

Svědci informovali policii a ještě její řádění zaznamenali na mobil. O chvíli později už žena byla v poutech.

Vandal v Brně propíchal pneumatiky třiceti autům
Krimi
Vandal v Brně propíchal pneumatiky třiceti autům
„Žena byla pod vlivem alkoholu, policistům nadýchala téměř dvě promile. Celkem na třech autech způsobila škodu převyšující deset tisíc korun,“ uvedl mluvčí policie David Chaloupka.

Na služebně podle něj přiznala, že má partnerské problémy a nesnáze s vařičem, které vyústily v tento zkrat.
