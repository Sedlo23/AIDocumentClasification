sport

Basketbalista Conley dal na boj s pandemií 200 tisíc dolarů
Včera 21:43 - Salt Lake City
Basketbalista Mike Conley z týmu NBA Utah Jazz věnoval 200 tisíc dolarů (téměř pět milionů korun) na boj s následky koronavirové pandemie. Částku dvaatřicetiletý rozehrávač rozdělil mezi pět organizací v různých amerických státech, jež se starají o tamní lidi v nouzi.

 
Ilustrační snímek.
Ilustrační snímek.

Brynn Anderson, ČTK/AP

"Pandemie mi připomněla, že jsem se dostal takhle daleko díky podpoře a obětování ostatních lidí, které jsem na své cestě poznal. Chtěl jsem být prospěšný komunitám, jež hrály klíčovou roli v mém osobnostním růstu," uvedl trojnásobný držitel ceny fair play NBA, jehož otec Mike Conley byl olympijským vítězem a mistrem světa v trojskoku.
