sport

Sagan je nejlépe placeným cyklistou, vydělá 5,5 milionu eur ročně
Včera 19:56 - Londýn
Nejlépe placeným cyklistou světa je Slovák Peter Sagan. Třicetiletý mistr světa z let 2015-2017 si podle serveru cyclingnews.com letos vydělá v týmu Bora-hansgrohe 5,5 milionu eur (150 milionů korun).

 
Slovák Peter Sagan a český cyklista Zdeněk Štybar (vpravo) na startu společného cyklistického šampionátu v Plzni.
Slovák Peter Sagan a český cyklista Zdeněk Štybar (vpravo) na startu společného cyklistického šampionátu v Plzni.

Michal Červený

Cyclingnews.com vychází z žebříčku 20 nejlépe vydělávajících jezdců, který zveřejnil francouzský deník L'Équipe, a doplnil ho o svá zjištění.

Druhým nejlépe placeným cyklistou je čtyřnásobný vítěz Tour de France Chris Froome (4,5 milionu eur). Za Britem následuje jeho krajan a kolega z týmu Ineos Geraint Thomas (3,5). Další hvězda Ineosu, loňský vítěz "Staré dámy" Egan Bernal z Kolumbie, je pátý (2,7). Čtvrtý je Ital Vincenzo Nibali ze stáje Trek-Segafredo s rovnými třemi miliony eur.

Bývalý cyklista Armstrong přiznal, že dopoval od 21 let
V desítce jsou ještě dva další cyklisté Ineosu: sedmý Polák Michal Kwiatkovski (2,5) a desátý loňský vítěz Gira d'Italia Richard Carapaz z Ekvádoru (2,1). Tým Ineos, bývalý Sky, měl podle L'Équipe na tuto sezonu rozpočet 45 milionů eur (1,23 miliardy korun).

Žebříčku dominují cyklisté bojující o vavříny v celkovém pořadí Grand Tours. Trochu překvapivě se do elitní dvacítky dostali jen dva klasičtí spurtéři, Kolumbijec Fernando Gaviria (1,8 milionu eur) a Ital Elia Viviani (1,5).

Onemocněli jste koronavirem? Pomozte zastavit šíření
Onemocněli jste koronavirem? Pomozte zastavit šířeníMapy.cz hledají všechny nemocné. Vyplněním dotazníku pomůžete s trasováním nákazy
Letošní cyklistická sezona byla kvůli pandemii koronaviru přerušena hned na začátku a pauza bude trvat minimálně do konce července. Mezinárodní cyklistická unie připravila na léto a podzim aktualizovaný kalendář, v jehož rámci by se měla odjet většina velkých závodů odložených po vypuknutí globální zdravotní krize.
