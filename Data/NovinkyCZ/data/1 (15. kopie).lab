krimi

Potyčka v Křivoklátě skončila vážným zraněním, pro muže letěl vrtulník
Včera 9:25 – Křivoklát
kub, Novinky
Záchranáři odvezli v úterý večer vrtulníkem do nemocnice muže z obce Křivoklát na Rakovnicku, kde se odehrála potyčka u jednoho z hotelů. Strkanice mezi dvěma muži skončila vážným zraněním jednoho z nich, případ vyšetřuje policie, podrobnosti zatím nesdělila.

Muži se dostali do sporu krátce před 21. hodinou. Záchranka na místo vyrazila se sanitkou i vrtulníkem. „U pacienta byla nutná intenzivní zdravotnická péče, s vážným zraněním byl letecky transportován do nemocnice,“ popsala ve středu mluvčí záchranky Petra Effenbergerová.

Podrobnosti ke zranění zdravotníci neupřesnili, věk muže rovněž nesdělili, hovořili o zhruba 35letém muži. Do příjezdu záchranky poskytli zraněnému první pomoc svědci na místě, které navedla přes telefon operátorka záchranky.

Muž bodl v metru soka a ukousl mu ucho. Policie hledá svědky
Krimi
Muž bodl v metru soka a ukousl mu ucho. Policie hledá svědky
Okolnosti konfliktu vyšetřuje policie, podle jejího mluvčího Pavla Truxy nelze vzhledem k počátku vyšetřování sdělit podrobnosti.

Podle informací Novinek měly složky integrovaného systému prvotní informaci o tom, že při konfliktu dvou mužů jeden z nich upadl na záda.
