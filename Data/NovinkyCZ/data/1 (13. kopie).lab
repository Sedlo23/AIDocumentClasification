krimi

Podal ženám pomocnou ruku, ty mu hrozily mučením a zabitím sestry
Včera 11:09 – Prostějov
mhr, Právo
Příliš vděku se nedočkal od dvou žen, kterým finančně pomáhal, dvaašedesátiletý muž z Prostějova. Naopak, jak zjistili kriminalisté, byly obě autorkami anonymní výhrůžky, že pokud od něj nedostanou finanční obnos 200 000 korun, hrozí jeho sestře únos, mučení a smrt. Policie obě ženy obvinila z vydírání.

„V polovině února nalezl muž ve své dopisní schránce obálku se svým jménem. Uvnitř obálky byl na počítači psaný dopis, ve kterém ho neznámý pisatel vyzýval k doručení částky 200 000 korun do jednoho z prostějovských barů,” sdělil ve středu mluvčí policie František Kořínek.

„Pokud by tak neučinil, hrozil pisatel unesením, mučením a usmrcením jeho sestry,“ upřesnil mluvčí.

Mladík měl vyhrožovat atentáty a bombami v nemocnicích, hrozí mu 12 let
Krimi
Mladík měl vyhrožovat atentáty a bombami v nemocnicích, hrozí mu 12 let
Muž podle něj po krátkém váhání věc oznámil policistům, kteří se případem okamžitě začali intenzivně zabývat. Zvažovali přitom i krátkodobou ochranu v anonymu uvedené ženy, ta ji však odmítla.

„Při prověřování se pozornost policistů čím dál více upírala k rodinným příslušníkům vydíraného. Nakonec se ukázalo, že plán, jak z muže dostat peníze, se zrodil v hlavách dvou žen ve věku 28 a 42 let. Starší z nich, která je navíc manželkou jeho synovce, poškozený muž ve svém bytě poskytl azyl, když přišla o bydlení,“ uvedl mluvčí.

Za plánování vražd snížil soud lékaři Bartákovi trest. Celkem si odsedí 18 let
Krimi
Za plánování vražd snížil soud lékaři Bartákovi trest. Celkem si odsedí 18 let
Kromě bydlení podle něj muž ženu již několik měsíců podporuje také finančně a její mladší kamarádce (druhé obviněné) v různě vysokých částkách půjčil již více než 100 tisíc korun.

„Ženy se k činu přiznaly a policisté tak kromě počítače, na kterém byl dopis napsán, zajistili i účtenku za tisk dopisu v jedné z prostějovských veřejných tiskáren,“ doplnil Kořínek. Ženám hrozí až čtyři roky vězení.
