krimi

Na Pražském okruhu se srazily kamiony
Včera 12:38 – Praha
ok, jap, Novinky
Dva kamiony havarovaly ve středu dopoledne na Pražském okruhu u Jesenice. Jeden z řidičů byl zraněn.

Nehoda se stala na 79. kilometru Pražského okruhu ve směru na dálnici D1. Jeden z kamionů zůstal stát v pravém jízdním pruhu, druhý v levém. Na několik desítek minut byla silnice uzavřena.

Tragická nehoda uzavřela Pražský okruh
Krimi
Tragická nehoda uzavřela Pražský okruh
„Srazily se dva kamiony na Pražském okruhu. Jeden z účastníků nehody si stěžoval na bolest zad a převzali si jej záchranáři,“ řekla Novinkám mluvčí policie Hana Křížová.

Kolem poledne byl zprovozněn jeden jízdní pruh. Hasiči nehodu zajistili proti vzniku požáru. Příčinou se zabývají policisté.
