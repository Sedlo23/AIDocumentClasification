sport

Francouzský útočník Giroud zůstane v Chelsea i další sezonu
Včera 21:33 - Londýn
Francouzský mistr světa Olivier Giroud prodloužil o další sezonu smlouvu ve fotbalové Chelsea. Londýnský klub také využil opci na příští ročník u náhradního brankáře Willyho Caballera.

 
Olivier Giroud z Chelsea při utkání se Slavií. 
Olivier Giroud z Chelsea při utkání se Slavií.

Vlastimil Vacek, Právo

Třiatřicetiletému Giroudovi měla po sezoně přerušené kvůli koronaviru vypršet na Stamford Bridge smlouva a spekulovalo se o jeho letním odchodu do Lazia Řím. Urostlý útočník přišel do Chelsea v roce 2018 z konkurenčního Arsenalu a ve 49 ligových zápasech za "Blues" vstřelil sedm gólů včetně toho dosud posledního při březnové výhře 4:0 nad Evertonem.

Osmatřicetiletý Caballero působí v Chelsea od roku 2017 a přes Thibauta Courtoise a poté Kepu Arrizabalagu se dostal do branky v celkově devíti ligových duelech.
