pol

Už spolu ani nemluví, Vojtěch Prymulu jako náměstka nechce
Včera 14:30 – Praha
Novinky, ČTK
Ministr zdravotnictví Adam Vojtěch (za ANO) si nedokáže představit setrvání Romana Prymuly na postu náměstka pro zdravotní péči. Řekl to ve středu České televizi. O Prymulově působení na úřadu vlády s ním jedná přímo premiér Andrej Babiš (ANO).

Babiš nechce, aby Prymula opustil státní službu. Hodlá mu nabídnout místo na úřadu vlády, řekl serveru Idnes. S Vojtěchem si podle něj nesedli.

Vojtěchovi vadí Prymulovy výroky do médií a že s ním tyto věci neřeší osobně. Prymula oznámil, že chce odejít z ministerstva na konci května. Odchod zvažoval už v březnu, k setrvání ho přesvědčil Babiš.

Prymula médiím řekl, že se na ministerstvu bojí jeho popularity, a proto prý byly nařízeny bezpečnostní prověrky. To ministr odmítl s tím, že po všech svých náměstcích požaduje od loňského dubna bezpečnostní prověrku. Jen Prymula ji zatím nezískal.

„Ani o tom se mnou nemluvil osobně”
„Po těch výrocích, které jsem slyšel, kdy ani se mnou o tom nemluvil osobně, si jeho setrvání neumím úplně představit,” řekl ministr ČT. Bude rád, pokud Prymula jako epidemiolog a vakcinolog bude dál s ministerstvem spolupracovat. „Nemám problém, pokud zůstane na expertní pozici v rámci ministerstva zdravotnictví,” dodal ministr.

Prymula dojednává odchod přímo s Babišem. Vojtěch s ním už nepočítá
Domácí
Prymula dojednává odchod přímo s Babišem. Vojtěch s ním už nepočítá
Prymula po vypuknutí epidemie v Česku řídil Ústřední krizový štáb, od konce března stojí v čele Centrálního řídícího týmu COVID-19, který má na starosti projekt chytré karantény, kapacity nemocnic, laboratoří či testování nakažených.
Rozhovory s Babišem podle Prymulových vyjádření v úterý večer o jeho novém působení zatím nejsou uzavřeny, nechtěl tedy říct, kam míří. Připustil ale, že by mohlo jít o nějaké vládní angažmá. „Nechci předbíhat, dokud to nebylo dohodnuto," řekl Prymula v televizi Nova.

Prymula chce skončit. K setrvání klade Babišovi podmínky
Domácí
Prymula chce skončit. K setrvání klade Babišovi podmínky
Na místo náměstka pro zdravotní péči by ministerstvo muselo vypsat výběrové řízení podle služebního zákona. Prymula dříve řekl, že má dvě podmínky, za jejichž splnění na ministerstvu setrvá, ale neřekl jaké.
