krimi

Dívka se zřítila z 15 metrů v zatopeném lomu na Chrudimsku
Včera 11:34 – Chrudim
ok, Novinky
Pro nezletilou dívku letěl v pondělí záchranářský vrtulník do lomu Kaňon na Chrudimsku. Zřítila se asi z 15 metrů, ale naštěstí neutrpěla vážnější zranění.

Záchranáři vyrazili do zatopeného lomu u Leštinky před šestou hodinou večer.

„Dle prvotní informace byla dívka po pádu z asi patnáctimetrové výšky v bezvědomí na skalním ochozu,“ uvedl mluvčí záchranářů Aleš Malý.

V lomu Velká Amerika našli mrtvého muže
Krimi
V lomu Velká Amerika našli mrtvého muže
Na pomoc spěchala jak pozemní posádka, tak vrtulník záchranné služby. Nezletilá dívka byla naštěstí při vědomí, ale měla zranění horní a dolní poloviny těla, která však naštěstí nebyla vážná.

Záchranáři ji ošetřili a stabilizovali a následně přepravili do nemocnice v Hradci Králové.
