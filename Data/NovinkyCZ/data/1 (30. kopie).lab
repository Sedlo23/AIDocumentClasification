pol

Senátoři navrhují jednorázový příspěvek pro kraje a obce
Včera 17:48 – Prah
ber, Novinky, ČTK
Senát ve středu v úvodním kole podpořil návrh skupiny senátorů, kteří chtějí, aby obce a kraje dostaly jednorázový bonus ze státního rozpočtu. Kraje by měly dostat zvláštní podporu ve výši 400 korun za každého obyvatele a obce ve výši 1000 korun. Návrh podepsali zástupci všech senátorských klubů. Nyní ho projednají senátní výbory.

„Předkládáme návrh zákona, který má ze státního rozpočtu poskytnout krajům zvláštní podporu 400 korun za každého obyvatele a obcím 1000 korun za každého jejího obyvatele navíc,” uvedl na Facebooku senátor Zdeněk Hraba (STAN).

Spolu s ním předložili návrh senátoři napříč politickým spektrem.

Obce a kraje nechtějí platit bonus pro podnikatele ze svého. Vědí o tom od začátku, vzkázala Schillerová
Domácí
Obce a kraje nechtějí platit bonus pro podnikatele ze svého. Vědí o tom od začátku, vzkázala Schillerová
Návrh senátorů souvisí s takzvaným kompenzačním bonusem, tedy příspěvkem 500 korun denně určeným osobám samostatně činným (OSVČ) a společnostem s ručením omezeným (s.r.o.), které ekonomicky poškodila epidemie koronaviru.

Zákon ale stanoví, že bonus je vratkou daně z příjmů fyzických osob ze závislé činnosti. Senátoři kritizují, že proto, že jsou peníze obcím a krajům přerozdělovány z vybraných daní, poklesnou jim kvůli bonusům letošní příjmy.

„Nechceme ale problém opět přenést na druhé - v tomto případě obce a kraje,” odůvodnil Hraba.

11 miliard korun 
Podle zákona o rozpočtovém určení daní jde o sdílené daně, o které se stát dělí s obcemi a kraji. Obce kvůli tomu podle senátorů letos přijdou na daňových příjmech o zhruba 11 miliard korun a kraje asi o čtyři miliardy korun.

Bonus pro eseróčka se vrací do Sněmovny. Senátoři chtějí jiný zdroj peněz
Domácí
Bonus pro eseróčka se vrací do Sněmovny. Senátoři chtějí jiný zdroj peněz
Senát minulý týden vrátil do Sněmovny novelu zákona, která rozšiřovala okruh příjemců i o společníky malých s.r.o., protože do ní chce vložit právě změnu zdroje peněz. Chce, aby příspěvek šel rovnou ze státního rozpočtu. Ministryně financí Alena Schillerová (za ANO) to ale odmítla a ani provládní většina ve Sněmovně nejspíš takovou úpravu nepodpoří.
